GONGLUSIO

Quae Schellingius Hegelio objecit licet a schellingiana
posteriore doctrina detrahas; in se tamen spectata,

acuta et significantia saepe videbuntur. lnde patet
hegelianam philosophiam, cum nuper praevaluisset,
nihilominus jam eam esse, quae non sufficere possit, et
quae ad exitium tendat. Profecto quodam modo poste-
rior illa Schellingii doctrina ad hoc artificium regredi,
per quod in metaphysica tam multa joco quodam sup-
ponuntur, et minus acriter et egregie pristinam cogi-
tandi rationem producere videtur. Quod si quidem
Schellingius nova quadam in medium profert, formis
saepius utitur jam a se adhibitis. Quare verisimile est
illos, qui metaphysicum ludum, et illum imprimis quo
Schellingius gaudet, minus probant, posteriorem hanc
philosophiam peculiari studio prosequi non posse. Quae
tamen veteribus quidem lormulis novum ordinem prae-
nuntiat, cujus natura ea est, ut lacta et res ipsae magis
respiciantur.

Quod si enim illam theologica specie destituis, qua
quidam capti christianam libertatis doctrinam institue·
runt ¹, hoc imprimis superest et apparet, ita inchoatam

l. Ch. Semelen, la philosophie dc ta liberta

 

